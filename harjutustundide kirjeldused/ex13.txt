React

Kui te varasemalt Reacti või JavaScripti arendusega kokku pole puutunud, 
siis jääb tõenäoliselt loengu materjalidest väheks, et seekordne ülesanne 
iseseisvalt ära teha.

Seega on selle harjutustunni mõte ülevaate andmine JavaScripti arendusest 
ja eesmärk ei ole materjali täielik omandamine. Samas oleks soovitatav 
mitte piirduda vaid video vaatamisega. Kindlasti oleks kasulik, kui 
saaksite video põhjal rakenduse ka enda arvutis tööle.

Video asub aadressil: https://youtu.be/FNwjX1rZT7s

Ette on antud Javas kirjutatud tagarakendus (back-end), mis võimaldab 
ülesandeid sisestada, kuvada, kustutada ja täidetuks märkida. Lisaks on 
ette antud ka kujunduse prototüüp (/prototype/index.html).

Eesmärk on teha Reacti rakendus antud prototüübi põhjal, mis kasutab 
etteantud tagarakenduse poolt pakutavaid teenuseid.

Rakenduse toorik on kataloogis src/main/webapp. index.html laeb rakenduse
ja kataloogis src/main/webapp/app on failid, mida peaks muutma.

Kui tagarakendus (klass todo.DemoApplication) käivitada, siis on kogu 
rakendus näha aadressilt http://localhost:8080.

Projekti toorik asub aadressil https://bitbucket.org/mkalmo/exreact.
