Projekti 6. osa

Kasutatavad tehnoloogiad: Servlet, Jdbc, PostgreSql, Gradle

Selles osas peaksite täiendama eelmises osas tehtud rakendust ja lisama 
sellele ühe tellimuse vaatamise võimaluse, tellimuse ridade lisamise 
võimaluse ja tellimuse kustutamise võimaluse.

1. Eelmises osas ei olnud tingimata nõutud, et tellimuse lisamisel tagastatakse 
   tellimuse sees sellele määratud id.
   
   Kui te seda veel ei teinud, siis peaksite selle nüüd lisama. Selle id 
   järgi saab hiljem tellimust vaadata.

2. Peaksite lisama võimaluse, et kui postitatakse tellimus koos 
   tellimuse ridadega, siis salvestatakse ka need read andmebaasi.
   
   Tellimuse ridade hoidmiseks andmebaasis peaksite tegema eraldi tabeli.

3. Sisestatud tellimuste vaatamine käib GET päringuga aadressile 
   /api/orders

   Tagastama peaks kõik sisestatud tellimused ja nende juurde kuuluvad 
   tellimuse read.
   
   Tellimuse ridade küsimine peaks toimuma pärides korraga mõlemast tabelist (LEFT JOIN).

4. Ühe tellimuse vaatamine käib GET päringuga aadressile 
   /api/orders?id=<tellimuse id>.

   Tagastama peaks vastava id-ga tellimuse ja selle juurde kuuluvad 
   tellimuse read. 
   
   Tellimuse ridade küsimine peaks toimuma pärides korraga mõlemast tabelist (LEFT JOIN).
   
   Vältige päringu tulemuse järeltöötlusega seotud koodi kordumist.
   Samas kindlasti ei sobi see, kui küsite baasist kõik kirjed (3. punktis 
   oleva koodi taaskasutus) ja otsite tulemuset välja vastava id-ga kirje.
   
   Eesmärk on nii andmebaasi võimalikult väike koormus, kui ka koodikorduste vältimine.
   
5. Ühe tellimise kustutamine käib DELETE päringuga aadressile 
   /api/orders?id=<tellimuse id>.

Töötav näidis, mis läbib testid:
  http://ci.itcollege.ee/icd0011/examples/hw06/
  
Projekti lähtekood peab vastama järgmistele stiilireeglitele:
  https://bitbucket.org/mkalmo/hwtests/src/master/pmd/ruleset.xml
  
Projekt peab läbima järgmised testid:
  https://bitbucket.org/mkalmo/hwtests/src/master/src/test/java/tests/Hw06.java

